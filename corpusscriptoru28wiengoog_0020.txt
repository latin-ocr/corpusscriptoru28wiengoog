X

conscripsisset (cf. pag. 25, 5), illud epistulae fragmentum mox
in peculiaris libelli formam abiisse non est quod miremur,
qua de re testimonium luculentissimum exstat apud Gennadium
de scriptoribus ecclesiasticis cap. 85: leqi eius (Fausti) et ad-
uersus Arianos et Macedonianos paruum libellam, in qao
coessentialem praedicat trinitatem (prima et altera epistulae
pars), et aliam aduersas eos, qui dicunt esse in creaturis ali-
quid incorporeum (tertia epistulae pars). quamuis uero
Gennadii iam temporibus in duos peculiares libellos epistula
diuisa fuerit, tamen Mamerti codices quin initio eam integram
exhibuerint dubitari non potest, quod, quamquam usque ad
pag. 37, 10 contra priorem illam partem disputat Claudianus,
de uno tantum Fausti aduersarii libello uerba facit.

Haec uero si non satis communem librorum nostrorum
archetypum indicare uidentur, adest alterum idque grauius
argumentum. etenim ne tertiam quidem partem epistulae
integram praebent codices nostri, cum satis magna lacuna in
medio enuntiato incipiente (cf. 16, 3—17, 14) laborent, qua
in lacuna quae exstabant a Claudiano plus uno loco (cf. 105,
15 sqq.) respiciuntur. hoc igitur peculiare archetypi detri-
mentum fuisse omni dubitatione maius est. sed haec interim
sufficiant ad comprobandam communem codicum originem:
de reliquorum mendorum communione, quae, nisi ex uno
omnes libri descenderent archetypo, explicari non posset, postea
disseremus.

Accedimus iam ad uniuscuiusque libri pretium accuratius
definiendum. mira autem hac in re codicum est condicio, nam
quo quisque est recentior, eo fere est pretiosior. optimus enim
liber M est saec. XI-XH‚ quem qui bonitate subsequuntur
OG sunt saec. XI, his adiungendi uidentur libri RH saec. X,
L saec. X exeuntiS‚ S saec. XI, inter deteriores libros referendus
est A saec. VIIII cum B saec. X incipientis et DEF. sed
haec statim fusius tractemus et, quo cognationis uinculo sin-
guli inter se libri coniuncti sint, exponamus oportet. nunc
autem, quo melius disputationis nostrae ratio perspiciatur hoc
propono codicum stemma, quod recte me depinxisse ex com-

 

